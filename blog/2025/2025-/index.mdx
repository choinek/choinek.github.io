---
authors: [choinek]
tags: [dreams-and-visions]
---

# Masaż z innego wymiaru

## Fizjoterapeutyczne aktorstwo na sterydach

Przedstawiam:
- to, co się dzieje z moimi rękami podczas masażu
- kto prowadzi moje ruchy (jestem to ja, ale czuję się jak obserwator)
- szaleństwo, coś dziwnego czy ucieczka od odpowiedzialności?

## Kto masuje moimi rękami?

Masując, dotykając, oddając kontrolę, zastanawiam się...

Porównać to można do metodycznej roli, ale tutaj prowadzi moje ręce dosłownie coś i dzieje się masaż. Metodyczne aktorstwo na sterydach - gdzie nie gram nikogo, ale ktoś inny używa mojego ciała do roboty.

Ostatnio spostrzegłem, że są to konkretne postacie z własnymi stylami:

**Babcia** - przygotowuje całe ciało, skupia się na dwóch końcach typu kark i lędźwie. Jej ręce robią coś co mogę nazwać fizjoterapią z rozluźnianiem. Czasami czuję że to dziadek, ale głównie babcia.

:::info[Ciekawostka]
W tradycji meksykańskiej istnieje coś takiego jak `sobada` - terapeutyczny masaż połączony z modlitwą. U mnie nie ma połączenia z modlitwą, zresztą też nie znam żadnej znaczącej.
:::

**Smok** - wyżera coś ze środka ciała. Czasami zjada dużą rzecz wraz z rozluźnieniem mięśnia, a czasami zjada dużo małych i ciamka tak że je jeden po drugim. Ja dosłownie ciamkam jak smok. Sporadycznie pomaga złapać spięty mięsień gdy babcia robi swoje na końcach - np. babcia ma kark i lędźwia, smok rozluźnia łapiąc łopatkę.

**Inny Adrian** - czeladnik pozostałej dwójki czy coś takiego. Może tylko obserwator. Może `Drugi Ja`* To Adrian z innego wymiaru, który obserwuje. Chyba od niego zaczynamy proces, potem kontrola przechodzi dalej. Prawdopodobnie jest bardziej rozwinięty duchowo niż ja, aczkolwiek niekoniecznie wierzący.  

## Czy ja to kontroluję czy oni kontrolują mnie?

Ta myśl niepokoi najbardziej.

Sam nie wiem czy ja potrafię wszystkie te rzeczy, czy tylko użyczyłem swojego ciała. Na pewno dużo się już nauczyłem i wiele rzeczy przychodzi mi naturalnie, ale... 

Często całość dzieje się nagle. Postaci wcielają się we mnie kiedy jest okazja do działania przy masażu. Wtedy czuję że coś prowadzi moje ruchy i już oddaję ciało - najczęściej najpierw innemu Adiemu, potem Babci albo Smoku... Smokowi... Bestii Smoczej? :) 

Czasami ta Bestia Smocza otwiera sobie jakby przejścia i zjada wszystko co wychodzi z danego miejsca.  

Nie wiem co one zjadają w sumie. Ale działa.

## Czy oszalałem?

Może każdy masażysta ma swoje "głosy w głowie" które prowadzą ręce?

A może odkryłem sposób współpracy z... czymś? Czy mam się bać że tracę kontrolę nad własnym ciałem, czy cieszyć się że pomagam ludziom w sposób, którego nie rozumiem?

Chyba mają swoje osobowości. Każda postać dotyka inaczej, ma inne priorytety, inne tempo. Może to wszystko to tylko mój mózg, który znalazł sposób na lepszy masaż przez wyobraźnię?

## Pytania bez odpowiedzi

- Czy jestem kanałem dla czegoś co istnieje, czy stworzyłem to bo nie potrafię zrozumieć dlaczego mam tak doskonałe wyczucie problemów w ludzkim ciele?
- Czy ludzie w perspektywie długoterminowej będą się lepiej czuć po takich sesjach?
- Co właściwie "zjada" ta bestia?
- Czy powinienem się martwić, że w pewnym momencie, w połowie procesu, nagle stracę sygnały co robić dalej?
- Jak to możliwe że potrafię robić rzeczy, które choć są nietypowe, to okazują się sposobem dotarcia do napięcia stanowiącego problem?

Może to wszystko to tylko mój mózg, który znalazł sposób na lepszy masaż przez wyobraźnię?

A może... po prostu działa i nie powinienem zadawać zbyt wielu pytań?

